# GIT, Github - Dolgozok

**Beadni:** `Program.cs`

**Határidő:** 12. 24.

Adott `n` darab ember neve és fizetése Forintban ($n\geq 1$).

**Például:**

```
7
Lajos 450000
Rebeka 387000
Dani 340000
Jani 851000
Judit 678000
Peti 539000
Feri 412000
```

1. Készítsetek `C#` projektet `Dolgozok` néven, amelyen egy közös github repository-ban fogtok dolgozni! A repository legyen **privát**, és hívjátok meg szerkesztésre a csapattársaitokon kívül a tanárt is! - `2p`

2. Gondoskodjatok arról, hogy a repository-ban csak a projekt fordításához szükséges fájlok legyenek verziókövetés alatt! Ehhez készítsetek egy `.gitignore` fájlt (kiterjesztés nélküli), amelyben felsoroljátok azokat a mappákat és fájlokat, amelyek nem tartoznak a verziókövetés alá! - `1p`



3. Osszátok fel egymás között a 4–9. feladatokat úgy, hogy mindenki önállóan megoldjon **legalább két feladatot**! Minden elkészült részfeladat után készítsetek egy commitot, amelynek neve világosan utal az adott változtatásokra! A program fejlesztése során kizárólag a `Program.cs` fájlt módosítsátok! - `4p`

4. A program olvassa be a dolgozók nevét és fizetését a konzolról, majd tárolja el ezeket tömbökben! - `1p`

5. Írjátok ki, hogy mennyi az átlagos fizetés! - `1p`

6. Listázzátok ki azoknak a dolgozóknak a neveit, akiknek a fizetése meghaladja az 500 000 Ft-ot! - `1p`

7. Határozzátok meg, van-e olyan dolgozó, akinek a fizetése 320 000 Ft és 420 000 Ft között van! Ha igen, írjátok ki az első ilyen dolgozó nevét! - `1p`

8. Írjátok ki annak a dolgozónak a nevét, akinek a fizetése a legkisebb! - `1p`

9. Számoljátok meg, hány dolgozónak végződik a fizetése legalább négy darab nullára! - `1p`
